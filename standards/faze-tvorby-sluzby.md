---
category: Tvorba služby
---
# Fáze při tvorbě nové služby

## Discovery fáze
Zjistěte, co uživatelé potřebují, co měřit a jaké jsou omezení. Tato fáze je především o průzkumu problému a jeho kontextu.

Před samotným budováním služby, je potřeba vytvořit si obraz toho, co daná služba je, její kontext. To znamená, dělání velkého množství uživatelského výzkumu, důkladné analýzy vnitřních politik a předpisů, zákonů a potřeb byznysu, dále dělat workshopy a rozhovory. To vše vám pomůže stanovit, co bude znamenat to, že je služba úspěch a jaká pro tento úspěch budou kritéria.

### Cíle discovery fáze
Discovery fáze poskytuje high-level představu o potřebách uživatelů, o tom jak současná služba vypadá a ideu, čím se budou prvotní prototypy zabývat.

Už v této fázi je potřeba myslet na uživatele používající asistenční technologie. Potřebujete pochopit, jaká část uživatelů, používajících asistenční technologie, bude potřebovat podporu.

Ve chvíli, kdy získate high-level kontext nové služby s ohledem na byznys, můžete začít stanovovat KPIs (key performance indicators).

Zároveň v této fázi získáte informace o legacy rozhraních a infrastruktuře, se kterou se budete potýkat. Dále zjistíte, jaké už existující procesy bude potřeba vyměnit nebo je vyřadit.

Tyto informace lze získat skrz:

- workshopy
- jednoduché mock-upy
- papírové prototypy
- hromadu diagramů na whiteboardech

### Požadavky na tým
Bude potřeba malý tým, skládajícího se ze stakeholderů a vytipovaných členů důležitých pro tým, společně s věcným garantem.

### Doba trvání discovery fáze
Tato fáze by neměla trvat déle než 4 až 8 týdnů. Během posledního týdne se sestavuje obecný scope projektu a dává se dohromady počáteční seznam user stories (takzvaný backlog). Na konci této fáze je rozhodnutí, zda vůbec pokračovat do alpha fáze.

### Výstupy
Discovery fáze za sebou zanechá:

- oprioritizovaný seznam potřeb uživatelů
- oprioritizovaný seznam user stories (story cards) pro projektový tým
- povědomí, kdo tvoří tým a co se musí udělat, aby se projekt dokončil
- schopnost vytvořit plán pro alpha fázi
- rozhodnutí o pokračování do další fáze
- nějaké případné náčrty prototypů
- nějaké případné uživatelské persony
- seznam stakeholderů a jejich vstupy o jiných, už existujících službách
- povědomí o existujících službách, včetně těch které úřad neprovozuje
- povědomí, kolik uživatelů využívajících asistenční technologie bude potřebovat pomoc, a jaké jsou jejich potřeby

## Alpha fáze
Budování prototypů, testování s uživateli a na základě toho, zjišťování faktů. Při návrhu služby není možné vše předpokládat předem. Každý projekt má svá úskalí. V alpha fázi pro ně začínáte hledat řešení. Tato fáze je především o tom, zjistit, co funguje nejlépe.

Do týmu budete muset přibrat více vývojářů a designérů, kteří vám pomohou s budováním a testováním prototypů případných řešení, které by naplnily potřeby uživatelů.

Na konci alpha fáze byste měli mít jasnou přestavu, co znamená beta a co je potřeba pro její budování. Celá fáze by neměla trvat déle než 6 až 8 týdnů.

### Cíle alpha fáze
Cílem je vybudování fungujícího prototypu. Ten bude stakeholdery a vybranou skupinou uživatelů využit k tomu, aby se:

- získalo větší povědomí a porozumění službě
- otestovaly přístupy k designu
- otestovaly některé technologie (pro jejich možné použití při budování)
- začal formovat tým
- získalo porozumění službě na úrovni kódu a integrací
- pochopilo, co a kdo bude potřeba pro dodání bety

Pokračuje se v budování a analyzování výzkumu pro zjištění potřeb uživatelů. Zapojte velkou část stakeholderů ze soukromého, dobrovolnického a jiné části veřejného sektoru a dělejte s nimi workshopy.

Na základě ukázky alphy, můžete kód pro betu zahodit a začít znovu. Pokud je však efektivní, pokračujte v jeho iteraci.

Vytvořte možnosti, jak budete podporovat uživatele využívající asistenční technologie. S vytvořením těchto možností vám pomůže pokračování a analyzování výzkumu. Spolupracujte s organizacemi, které pracují s lidmi, co nemají přístup k on-line službám.

### Co by mělo být v alphě
Alpha nepotřebuje být kompletní, end-to-end transakce. Snažíte se ukázat jen tolik, aby uživatelé pochopili, o čem služba je.

Přemýšlete nad tím jako nad proof-of-concept:

- je dané řešení vhodné?
- je tento přístup vhodný?
- máte dostatek povědomí o potřebách uživatelů, abyste je mohli naplnit?

Pokud ne, zjistěte více a tvořte další prototypy.

### Doba trvání alpha fáze
Alpha fáze je další relativně krátká fáze. Snažte se ji limitovat na ±2 měsíce, které běží v týdenních sprintech.

### Požadavky na tým
V této fázi je potřeba relativně malý core tým, který bude schopen vytvářená řešení rychle iterovat. Bude se pravděpodobně rozšiřovat a růst ve chvílích, kdy bude třeba různé jiné specializace.

Core tým je mix stakeholderů a tvůrců (designérů a vývojářů), zvláště těch seznámených s uživatelským výzkumem. Bude veden ?věcným garantem?.

### Výstupy
Výstupy alpha fáze jsou:

- high-level story karty
- plán pro betu a způsob řízení live služby (méně detailní)
- fungující základní systém, který poskytuje limitované funkcionality, ale přesto může být ukázan několika uživatelům
- získání povědomí o legacy systémech, které je potřeba nahradit, povýšit nebo na které je potřeba se napojit
- nefunkční požadavky
- rozhodnutí, zda pokračovat do beta fáze
- finální analýza výzkumu pro zjištění uživatelských potřeb
- možnosti podpory uživatelů využívajících asistenční technologie

## Ideální alpha fáze
Ukázka, jak může alpha fáze vypadat a jak ji provést.

Alpha fáze je proces, který se dělá na začátku projektu. Umožňuje nám:

- prozkoumat hlavní rizika projektu
- zjistit, zda je projekt uskutečitelný
- odhadnout cenu projektu

Je primárně definována dvěma aktivitami:

- identifikací rizik
- prototypování řešení

### Příprava
#### Identifikace cílů

Před plánováním alpha fáze musí tým vědět, jaké jsou cíle alphy.

Například, některé z cílů mohou být:

- snaha ospravedlnit to, že se současná služba dá nahradit
- důkaz, že služba odehrávající se na papírech může být nahrazena službou digitální
- tvorba nové digitální služby

Tyto cíle je potřeba komunikovat. A to následně může vést k doplnění dalšími dodatečnými cíli.

#### Identifikace rizik

Důvodem, proč dělat alpha fázi, je brzká identifikace rizik.

To znamená, že by alpha měla identifikovat největší rizika projektu a těmi se zabývat a pochopit, co pro projekt znamenají.

V projektech veřejné správy tyto rizika spadají do 3 hlavních kategorií:

- design/návrh
- byznys proces
- technická rizika

Rizika spojená s designem/návrhem zahrnují problémy s interativním procesem user-centered designu. Je potřeba myslet na věci jako:

- jak snadno se to dá použít
- projde uživatel službou hned při prvním použití
- jak vypadají chyby
- jak budu analyzovat uživatelský výzkum
- jak budu moci budovat prototypy rychle

Rizika spojená s byznys procesem zahrnují:

- jak úřad s novým procesem naloží
- je úřad připraven na technickou podporu (e-maily, telefonáty)
- jak bude služba provozována a spravována

Technická rizika jsou zpravidla o integraci na současné systémy. Například:

- jaký druh připojení bude potřeba
- existují podmínky pro hosting, jako je zabezpečení

V alpha fázi se pomocí prototypování spíše zaměřte na rizika spojená s designem/návrhem a ty spojená s byznys procesem.

#### Vytipování členů a tvorba týmu

Pro dobře vyvážený tým jsou zapotřebí následující schopnosti:

- design (služby, UX, obsahu podle potřeby)
- uživatelský výzkum (testování s uživateli)
- vývoj prototypu
- integrace služby
- delivery management
- byznys analýza

Tým bude pravděpodobně větší. Bude pracovat agilně, dělat interace, buď týdenní nebo dvoutýdenní. 

Zásadní schopnosti, které tým musí mít jsou:

- vybudování wireframu nebo prototypu cesty uživatele službou během jednoho týdne
- hostování věcí na internetu
- vedení uživatelského výzkumu
- analýza nálezů

#### Identifikování procesu

Každá alpha bude jiná z důvodu různých rizik a cílů.

Přesto pro dobře vedené alphy existují společné aspeky.

Nabírání znalostí, které je důležitou součástí alpha fáze, chceme, co možná nejvíce maximalizovat. Proto očekáváme, že alphy budou krátké,  a to v délce okolo 8 týdnů.

Očekáváme, že se alphy skládájí z:

- prvních kroků
- serií iterací nad designem, vývojem a testováním
- buď:
    - zrušení alphy
    - přechod z alphy do bety

### Uskutečňování alpha fáze

#### První kroky

#### Iterace

Očekáváme, že vytvoříte spousty prototypů k otestování hypotéz, a prototypy následně v co nejkratším čase otestujete. To z toho důvodu, abyste se věci dozvědeli, změnili a znovu otestovali. Tyto kolečka zpětných vazeb jsou nesmírně důležitá.

V takto rané fázi projektu je vzácné, že se najde ta správná cesta nebo design. Proto chceme co nejčastěji budovat a testovat prototypy. 

Proces iterace by se měl chovat přesně jako agile proces zkombinovaný s UX a uživatelským výzkumem.

Doporučujeme následující formát:

- Den 1
    - Retrospektiva (1 hodina)
    - Plánování iterace (2 hodiny)
    - Začátek iterace
- Den 2
    - Uživatelský výzkum na předešlých iteracích prototypů
    - Analýza výsledků testů
- Den 5
    - Demo

Tato struktura se může trochu měnit, ale je podstatné dělat uživatelský výzkum v začátcích iterace.

Práce v tomto tempu vyústí v:

- uživatelský výzkum v iteraci 1
- dokončené user stories v iteraci 2
- další výzkum nad aktualizovanými prototypy v iteraci 3

Předpokládáme front-end prototypy. Ty pak mohou mít backend, který by napodobil integrace služby.

Můžete začít s low-fidelity prototypy (jako papír), pokud potřebujete iterovat rychleji. Takto můžete testovat vícero cest a umožnit rychlejší iterování nad výzkumem a vývojem prototypů.

Očekáváme, že touto dobou už uděláte demonstraci cesty službou. Toto se bude zároveň dít na konci každé iterace, kde se též řekne, co se tým dozvěděl a co plánuje dělat dál.

Snažte se nesoustředit iterace na pondělky nebo pátky, protože:

- první a poslední den iterace je nejdůležitějším pro celý tým
- pondělky/pátky mají nejvíce absencí

#### Ukončování alpha fáze

Přidaná hodnota alpha fáze je ta, že může týmu, co možná nejdříve pomoc s odhalením těch největších rizik spojených s betou.

Je důléžité mít na paměti, že ty nejhodnotnější cíle v alpha fázi jsou vybudování kontextu pro problém, poznat potenciální uživatele a pochopit hlavní obavy stakeholderů. Obecně se především snažíme tvořit týmy, ne aplikace, a proto nevadí, pokud se alphu stornuje. 

Pokud není kód vytvořený v alpha fázi dostatečně kvalitní, je v pořádku ho zahodit a začít znovu. Například, tým se může rozhodnout nepoužít test-driven development. Pamatujte, že primárním cílem alphy je učit se. Nemusíme být připraveni investovat do vytváření systémů rovnou vhodných na produkci. Zvláště ve chvíli, kdy se tým dozví, že neřeší ten správný problém.

Dalším výstupem alphy může být brzké rozhodnutí, zda pokračovat do beta fáze. Toto ovšem znamená, že alpha fáze byla úspěch, jelikož se podařilo redukovat čas a peníze. V tomto případě se můžete vrátit zpět k výstupům z discovery fáze a začít novou alphu se zaměřením na něco jiného, nebo se vrátit úplně a spustit jinou discovery fázi.

Pro postoupení do beta fáze je potřeba sepsat Požadavek na postoupení do beta fáze. Tento požadavek má smysl psát už při alpha fázi, jelikož chceme zachovat spád a tempo práce.

Lidé za projektem a senior management by měl sedět u posledního dema alphy. Při demo se ukazuje, co jste alphou dosáhli a realizovatelnost bety.

Pokud vše proběhne v pořádku a služba dostane zelenou, je pro beta fázi ještě potřeba vyprodukovat backlog s epic stories, případně projít finální retrospektivou.

## Beta fáze

Byly otestovány řešení pro dané potřeby uživatelů a zjistili jste, co znamená službu vybudovat a spravovat. V této fáze vytvoříte end-to-end prototyp, veřejně ho otestujete a připravíte se na jeho spuštění. Tato fáze je především o budování a vylepšování té nejlepší možnosti.

### Cíle beta fáze

Cílem této fáze je vybudovat plně funkční prototyp, který můžete otestovat s uživateli. Průběžně ho vylepšujete, dokud není připraven přejít do live fáze, a tím nahradit nebo se napojit na existující služby.

V této chvíli vyřešíte jakékoliv technické nebo procesní problémy. Pak bude vaše služba schválena a naplánována na spuštění (live). Zároveň poprvé narazíte na technická kritéria ve Standardu digitální služby.

Měli byste rapidně vydávat updaty a vylepšení, a měřit jejich dopady na KPI, které jste si stanovili v discovery a alpha fázi.

Zároveň budete testovat podporu pro uživatele používající asistenční technologie.

### Jak publikovat betu

Existují dva způsoby, jak řešit fázi beta. V obou případech se musí jednat o plnohodnotnou verzi end-to-end prototypu služby.

#### Uzavřená (private) beta

Jedná se o betu, která není přístupná všem - buďto je omezení územní, nebo je přístup na pozvání a tak dál. Můžete tuto možnost zvolit, jelikož:

- máte větší kontrolu nad demografií uživatelů, kteří betu budou používat
- můžete omezit počet transakcí, které se na betě udělají
- můžete začít zmála a získat zpětnou vazbu předtím, než dáte betu k dispozici širšímu spektru uživatelů

#### Otevřená (public) beta

Do public bety může přistoupit každý. Může existovat společně s již existující verzí služby. Můžete:

- použít něco jako A/B testování ke stanovení cest (Google Analytics funnels)
- pozvat lidi k použití bety s rozdílnými call-to-actions

### Doba trvání beta fáze
Přesná doba trvání bety závisí na povaze projektu, ale dobře obsazený tým by měl vytvořit betu během několika měsíců.

Po vydání bety strávíte nějaký čas iterováním služby do chvíle, než bude připravena na live fázi.

### Požadavky na tým
Za základě zjištění z prototypu/ů v alpha fázi, víte, jak velký tým potřebujete k vytvoření služby. Ten bude vést jeden, vhodně zkušený ?věcný garant?. Tým bude obsahovat designéry, vývojáře, analytiky tak, jak bude třeba.

### Výstupy
Na konci beta fáze, budete mít:

- dodaný (private nebo public) end-to-end prototyp služby
- kolekci s oprioritizovanou prací (backlog)
- plán pro testování s uživateli
- přesné metriky a způsoby pro měření stanovených KPIs
- otestovanou podporu služby pro uživatelé potřebující asistovanou pomoc
- fungující systém, který může být skutečně využíván koncovými uživateli

## Live fáze

Vybudovali jste službu, která splňuje potřeby uživatelů. Po veřejné betě jste otestovali řešení, které se může využít. Tato fáze je především o běhu a průběžném vylepšování.

### Spuštění
Služba by teď měla splňovat všechny bezpečnostní a performance standardy. Pro přesné měření KPIs, identifikovaných při budování služby, jste nakonfigurovali analytics. Zároveň jste naplánovali přechod nebo integraci s jinými existujícími službami.

Hlavně, a především, jste splnili potřeby uživatelů, které jste identifikovali v discovery, alpha a beta fázích.

### Fáze po spuštění
Tímto ale proces nekončí. Na základě zpětné vazby od uživatelů, analýzy (Google Analytics) a dalších výzkumů by měla být služba průběžně vylepšována.

Existuje operativní podpora (rozvoj) - jak technická, tak zaměřená na uživatele - a byly implementovány pro-aktivní metody pro monitorování služby. To vám pomůže v:

- monitorování performance systému
- optimalizaci kódu
- zajištění, že je služba zabezpečená

Ve chvíli, kdy služba běží, bude potřeba rychle dělat nějaká vylepšení, výzkumy, iterace, releasy. Pro tyto případy je potřeba celý proces (discovery, alpha, beta a live) opakovat.

### Požadavky na tým
Při budování služby jste identifikovali role důležité pro běh služby (věcný garant, tým technické podpory). Jak začne iterace a vylepšování různých částí služby, bude se i tým rozšiřovat, případně bude potřeba dodavatele a jiných specialistů.

## Retirement fáze (řizené ukončení služby)

I ty nejlepší služby mohou být eventuálně ukončené (retired). Například změna zákona může znamenat, že služba už nebude dále poskytována, nebo dojde k jejímu nahrazení jinou službou splňující potřeby uživatelů.

Ať už je důvod jakýkoliv, ukončení digitální služby by mělo být provedeno se stejnou lehkostí, jako bylo její vytvoření. To znamená, soustředění se na potřeby uživatelů.

### Potřeby uživatelů

Služba byla vybudována proto, aby splňovala potřeby uživatelů. Z toho důvodu je důležité vědět, jak budou tyto potřeby nadále uspokojovány ve chvíli, kdy bude služba ukončena. To znamená, zda tedy tyto potřeby nebudou již existovat, nebudou nadále uspokojovány úřadem, nebo budou v budoucnu součástí jiné služby.

Pokud tyto služby nebudou nadále uspokojovány úřadem, ale soukromým nebo neziskovým sektorem, je pak důležité, aby na to byly tyto organizace dostatečně připraveny a uživatele k nim měli připravenu cestu.

### Další fáze
#### Oznámení dané věci uživatelům předem

Pro většinu uživatelů, kteří začínají a končí svou cestu na justice.cz, je nejdůležitější věcí zajistit, aby byla justice.cz aktualizována. Budou ovšem existovat uživatelé, kteří budou ke službě přistupovat rovnou. Buď přes e-mail, oblíbené záložky nebo zapamatováním si URL adresy. Proto je důležité je na změnu připravit a jasně sdělit, co pro ně bude ukončení služby znamenat.

Informace o tom co se děje za změnu, proč se děje, co budou muset udělat, a co se stane s jejich daty, by měly být snadno dostupné.

Uživatelé, kteří přistupují k službě přes API budou potřebovat čas k aktualizaci svých softwarů. Právě k uživatelům API byste se měli ozvat co možná nejdříve, jelikož na tyto změny budou potřebovat opravdu spoustu času.

#### Plán na přesměrování provozu

Někteří uživatelé se budou i nadále snažit zpřístupnit (teď již ukončenou) službu. Pro přesměrování těchto dotazů k nové, náležité službě by měl existovat plán. Případně dejte jasně najevo, že služba byla navždy ukončena.

Pokud obsah stránky nebudete přesouvat, zvažte jeho archivaci.

### Data

Když služba běžela, bylo shromažděno velké množství dat o službě a o jejích uživatelích. Měly by existovat politik ohledně správy těchto dat, a jak dlouho tyto data udržovat.

Tam kde budou data předána jinému správci služby, je tak potřeba udělat podle existujících politik ohledně ochrany dat, a tuto změna jasné komunikovat uživatelům.

